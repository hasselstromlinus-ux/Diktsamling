<!DOCTYPE html>

<html lang="sv">
<head>
<meta charset="utf-8"/>
<meta content="width=device-width, initial-scale=1" name="viewport"/>
<title>Vi som mäter jorden brinna — Dikter</title>
<meta content="En enkel, reklamfri, mobilanpassad sida för dikter." name="description"/>
<meta content="noindex, nofollow" name="robots"/>
<link href="https://fonts.googleapis.com/css2?family=EB+Garamond:wght@400;500;600&amp;display=swap" rel="stylesheet"/>
<style>
    :root{ --bg:#f2efe9; --ink:#1a1a1a; --muted:#666; --maxw: 840px; --pad: 1.25rem; --narrow: 680px; }
    @media (prefers-color-scheme: dark){ :root{ --bg:#111213; --ink:#ededed; --muted:#aaa; } }
    html, body { background: var(--bg); color: var(--ink); margin: 0; padding: 0; font-family: "EB Garamond", Georgia, "Times New Roman", serif; line-height: 1.6; font-size: 18px; -webkit-font-smoothing: antialiased; text-rendering: optimizeLegibility; }
    header { max-width: var(--maxw); margin: 0 auto; padding: 3.2rem var(--pad) 1.2rem; text-align: center; }
    h1 { font-size: clamp(2rem, 4vw, 3rem); letter-spacing: 0.02em; margin: 1.5rem 0 1rem 0; font-weight: 600; text-transform: uppercase; }
    .subtitle { color: var(--muted); margin-top: 0.25rem; font-size: 1rem; line-height: 1.35; }
    .subtitle a { color: inherit; text-decoration: none; border-bottom: 1px solid rgba(0,0,0,0.2); }
    main { max-width: var(--maxw); margin: 0 auto; padding: 0 var(--pad) 6rem; }
    .narrow { max-width: var(--narrow); margin: 0 auto; }
    .foreword h2, .contents h2 { text-transform: uppercase; }
    .foreword { padding: 0.25rem 0 2rem; border-top: 1px solid rgba(0,0,0,0.08); border-bottom: 1px solid rgba(0,0,0,0.08); margin-bottom: 1.25rem; }
    .foreword h2 { font-size: clamp(1.3rem, 3.2vw, 1.7rem); margin: 0 0 0.6rem 0; font-weight: 600; letter-spacing: 0.01em; }
    .prose { font-size: 1.04rem; line-height: 1.7; margin: 0.6rem 0; }
    .sig { margin-top: 1rem; color: var(--muted); font-size: 1rem; }
    .contents { padding: 0.25rem 0 2rem; border-bottom: 1px solid rgba(0,0,0,0.08); margin-bottom: 1.25rem; }
    .contents h2 { font-size: clamp(1.3rem, 3.2vw, 1.7rem); margin: 0 0 0.6rem 0; font-weight: 600; letter-spacing: 0.01em; }
    .contents .toc { list-style: none; padding: 0; margin: 0.9rem 0 0; }
    .contents .toc li { margin: 0.35rem 0; }
    .contents .toc a { color: var(--ink); text-decoration: none; border-bottom: 1px solid rgba(0,0,0,0.15); }
    .contents .toc a:hover { color: var(--muted); border-bottom-color: var(--muted); }
    .chapter { padding: 2.2rem 0 0.5rem; border-top: 1px solid rgba(0,0,0,0.08); }
    .chapter:first-of-type { border-top: none; padding-top: 0; }
    .chapter h2 { font-size: clamp(1.6rem, 3.5vw, 2.1rem); margin: 0 0 0.4rem 0; font-weight: 600; letter-spacing: 0.04em; text-align: left; text-transform: uppercase;
                  position: sticky; top: 0; z-index: 2; background: var(--bg); padding-top: 0.25rem; padding-bottom: 0.4rem; box-shadow: 0 1px 0 rgba(0,0,0,0.06); }
    .poem { padding: 1.2rem 0 1.9rem; border-top: 1px dashed rgba(0,0,0,0.08); }
    .poem:first-of-type { border-top: none; }
    .poem h3 { font-size: clamp(1.12rem, 3vw, 1.45rem); margin: 0 0 0.55rem 0; font-weight: 500; letter-spacing: 0.01em; text-align: left; }
    .vers { white-space: pre-wrap; margin: 0; font-size: 1.05rem; line-height: 1.6; }
    .footnotes { margin-top: 0.8rem; font-size: 0.85rem; }
    .footnotes-title { font-weight: 500; font-size: 0.92rem; letter-spacing: 0.02em; margin-bottom: 0.2rem; }
    footer { max-width: var(--maxw); margin: 0 auto; padding: 2rem var(--pad) 5rem; color: var(--muted); font-size: 0.95rem; border-top: 1px solid rgba(0,0,0,0.08); }
    .backtotop { position: fixed; right: 16px; bottom: 16px; padding: 10px 14px; border: 1px solid rgba(0,0,0,0.12); background: transparent; color: var(--ink); border-radius: 999px; cursor: pointer; font-family: inherit; font-size: 0.95rem; opacity: 0.85; transition: transform 0.15s ease; }
    .backtotop:hover { transform: translateY(-2px); }
    @media (max-width: 520px) { body { font-size: 17px; } .poem h3 { font-weight: 600; } .vers { font-size: 1.05rem; } }
  sup {
  font-size: 0.7em;
  color: #888;
  vertical-align: super;
  line-height: 0;
}
    ul.toc li a {
  font-size: 1.09rem;
  font-weight: 400;
  text-decoration: none;
  line-height: 1.5;
  color: inherit;
}
.bihang {
  margin-top: 1rem;
  padding: 0.75rem 1rem;
 border-left: 1px solid #666;
  background: transparent; /* följer sidans bakgrund */
  opacity: 0.9;
}

.bihang-title {
  font-size: 0.9em;
  text-transform: uppercase;
  letter-spacing: 0.05em;
  opacity: 0.7;
  margin-bottom: 0.4rem;
}
    .bihang .prose {
  font-style: italic;
}

.prose {
  white-space: normal;
  line-height: 1.6;
  color: inherit; /* ser till att textfärgen följer mörkt/ljust läge */
  font-style: normal;  
}
/* Dekorativ snirkel över/under utvalda dikter */
.poem-highlight {
  position: relative;
  margin: 3em auto;
  text-align: left;              /* dikten ska vara vänsterställd */
}

/* Snirklig linje ovanför och under */
.poem-highlight::before,
.poem-highlight::after {
  content: "";
  display: block;

  width: 24vw;                   /* responsiv bredd */
  max-width: 70px;               /* lagom litet på desktop */
  aspect-ratio: 6 / 1;
  margin: 0.5em 0;               /* INGEN auto -> följer vänsterkanten */

  background-image: url("snirkel-grey.svg");
  background-repeat: no-repeat;
  background-size: contain;
  background-position: left center;   /* för snirkeln mot vänster */

  transform: translateX(20px);  /* liten handritad-känsla */
}
  </style>
</head>
<body>
<header>
<h1><br/>Vi som mäter jorden brinna</h1>
<div class="subtitle"><br/><br/>Linus Hasselström Langer</div>
</header>
<main>
<section class="foreword narrow" id="forord">
<h2><br/>Poesi ur miljöforskningen</h2><p class="prose">Ibland bromsar tiden tillräckligt för att man ska hinna se sig omkring bredare än vad vägarna brukar tillåta. Vid årsskiftet 2025–2026 har jag arbetat tio år som forskare på KTH och tjugo år med miljö- och hållbarhetsfrågor. Det känns som en tidpunkt att reflektera en stund. Tankarna resulterade i dessa texter, som handlar om min egen syn på att forska och leva i klimat- och miljöförändringarnas tid, i fossiltidens sista decennier.</p><p class="prose">Klimatkrisen och förlusten av biologisk mångfald är en verklighet med konsekvenser som når längre än någon av oss. Vi behöver jobba med kraft. Och så behöver vi tolka, tänka och känna. Till det krävs hela vårt mänskliga omfång. Spännvidden är fri, och jag tycker att vi kan låta den vara luftig och mäktig.</p>




</section>
<section class="contents narrow" id="innehall">
<h2>Innehåll</h2><p class="prose">Kunskap är konst. Vi ser inte alltid nyttan av den, och utöver att vara till för något har sökandet ett alldeles eget värde (kapitel 1). Kunskap kan också vara dyr att äga: Insikter om läget är en jobbig börda, men vi måste ändå orka bära fram den (kapitel 2).</p><p class="prose">
Trots full klarhet om både problem och lösning fastnar vi ofta i mänskliga begränsningar (kapitel 3). Men det enda vettiga är att vi gnetar framåt på de sätt som var och en av oss förmår (kapitel 4). Och även om timman är sen är vi just nu mitt i en stilla myllrande, massiv rörelse till något nytt. Det förändrar vår relation till naturen och miljön på ett grundläggande sätt (kapitel 5).</p><p class="prose">Med detta sagt kan vi blicka mot en dag där allt är skrämmande annorlunda, evinnerligt mycket har gått förlorat, evinnerligt mycket finns kvar, och evinnerligt mycket kan skapas (kapitel 6).</p>



<ul class="toc">
<li><a href="#kapitel-1">1. Vetenskapen är vacker</a></li>
<li><a href="#kapitel-2">2. Döden i vår väska</a></li>
<li><a href="#kapitel-3">3. Beställ en tolk</a></li>
<li><a href="#kapitel-4">4. Gnetet och glöden</a></li>
<li><a href="#kapitel-5">5. Rörelsen tillbaka</a></li>
<li><a href="#kapitel-6">6. I framtidens famn</a></li>
</ul>
</section>
<section class="chapter" id="kapitel-1">
<h2>1. Vetenskapen Är Vacker</h2>
<aside class="bihang" id="1-intro">
    <p class="prose"> …och i samma stund som hon såg hur ljuset stilla föll i salen anade hon att allting bygger mönster. Vetenskapen blev berättelsen hon steg in i. En saga som världen läser högt om man lyssnar länge nog. Så började det: med en känsla av att förstå och inte förstå på samma gång. Grunden för förståndet blev allt det obegripliga.</p>
  </aside><section class="poem narrow" id="1-1">
<h3>1.1 Den löst knutna pärlan</h3>
<p class="vers">I daggdroppens löst knutna pärla
finns ett porlande, rasande regn.

Stor och vild är dess hemliga kärna.
Vi stiger rakt in i den sen.

I ögonblickets retfulla sinne
bor en saga om ett liv.
Ett långt, vackert böljande minne.
Vi ska följa sagans kliv.

Vi börjar med det lilla:
jordens minsta ting.
Och hamnar i det stora:
tidens vida rymd.

För varje tanke
finns en gnisslande dörr:
en dörr som bara går inåt.
Bakom den går en upplyst väg:
en liten öppning framåt.

Vi tror vi skapar, 
men vi skapas.
Tror droppen faller,
– det är vi.

Det är vi som växer,
inte världen;
varje steg längs frågans stig.

I daggdroppens löst knutna pärla
finns ett porlande, rasande regn.
Vi vidgar droppens yta,
så bildas vi, med den.
</p>
</section>
<section class="poem narrow" id="1-2">
<h3>1.2 Sticklingar</h3>
<p class="vers">Den här kom från mormor. 
Hon var klok hon.
Mormor fick den av sin lärare.
Hon var också klok, 
och hon hade tydligen fått den av Palme!

Och han fick den säkert av Mandela!
Och han fick den kanske av Dalai Lama!
 
Och Dalai Lama fick den av en kompis 
som pluggade i Berlin,
och hon hade fått den av sin lärare, 
– och det var Einstein!

Och Einstein fick den av Livet.
Livet fick den av Tiden,
Tiden fick den av Oturen,
Oturen fick den av trojanerna, 
och trojanerna fick den av grekerna.
 
– Vill du ha en?
</section>
<section class="poem narrow" id="1-3">
<h3>1.3 Trådar söker trådar</h3>
<p class="vers">En tanke rör sig varsamt,
som tråden i vinden.
Den söker sin fästpunkt
i den andra änden.

En del är djupt förankrad,
fäst i bergets sanning.
En del går lös och bar,
letar ljus och hem.

Mellan dem spänns världen.
Urberg vårdar tufsig kvist.
Trådar söker trådar.
Allting växer,
fast och tyst.</p>
</section>
<section class="poem narrow" id="1-4">
<h3>1.4 Röda stenar</h3>
<p class="vers">Kunskapens väg uti ett mönster,
flätat i teglets röda färg.
Rutor och vinkelräta fogar,
virkade till en borg.

En tankes grodd blev två,
ett ämnes enkla börd,
en disciplin,
en vetenskap,
en konst.

Röda stenar, hjärta, hem.
Klara himmel, tankevän.
Ur en enda röst
växer år efter år.
Röda stenar, hjärta, hem.
Gröna blad av framtid,
sprungna ur ungdom,
Skål!

Murgrönans blad läste teglets flit.
Fogarna blev deras alfabet.
Bladen tog mönstren till staden.
Gatorna är lagda efter det.

Höger.   /  Uppåt.
Vänster. /  Uppåt.
Höger.   /  Uppåt.
Vänster…

En liten röst blev två,
och stämmorna i kör.
En disciplin,
en vetenskap,
en konst.
 
Röda stenar, hjärta, hem.
Klara himmel, tankevän.
Ur en enda röst
växer år efter år.
Röda stenar, hjärta, hem.
Gröna blad av framtid,
sprungna ur ungdom,
Skål!

En sten i taget läggs nu på,
en fog i taget, sträva, nå.
Snirkligaste väg
till den klaraste sky.

Höger.   /  Uppåt.
Vänster. /  Uppåt.
Höger.   /  Uppåt.
Vänster…

Röda stenar, hjärta, hem.
Röda stenar, hjärta, hem.
Ur ett tankekorn
marscherar kunskaps kår.
Röda stenar, hjärta, hem.
Röda stenar, hjärta, hem,
sprungna ur ungdom,
Skål!</p>
</section>
<section class="poem narrow" id="1-5">
<h3>1.5 Vetenskapen är vacker</h3>
<p class="vers">Där murgröna sover står en fluga.
Visst är de lökiga typer, flugorna?
Tjocka magar, pinniga ben.
Bara slöar och drar runt på tvären.
 
Men fråga den som fångat en.
Den flicka med ett glas,
som suttit där och vaktat den.
Som undrat: vad är du för en?
 
För henne gnistrar flugan. 
Gör pärlemor i skimmer.
För henne tänder flugan
en facklas första minne.
 
Visst är vetenskapen vacker?
Följ dess vingars slag.
Okänd skatt är pulsen.
Vida vidders blad.
 
Visst är vetenskapen vacker?
Evigt nyfödd, aldrig klar.
Fråga tanken om dess mening.
– Frågan själv, 
är tankens svar.</p>
</section>
<aside class="bihang" id="1-5">
    <p class="prose"> ...och hon såg att gräset vajade i vetenskapens vind: Vild i sin riktning, fri i sitt väsen, noggrann och metodisk. Den vind som inte låter sig styras av ramar eller riktningsvisare, bara av frågor som vaknar. <br><br>Vinden glimmade där mönster skiftade, där gräset viskade något halvt begripligt, och hon hann ana att allt hängde samman innan det löstes upp igen. Att försöka hålla den vinden i tyglar är att missa dess språk. Den söker där vi inte hunnit tänka. Växer där ingen ännu pekat. Det är just i den rörelsen som förståndet får sitt fäste.<br><br>Och så kommer en tid när den vilda rörelsen har lagt sig. Då sjunker vinden långsamt till botten. Lägger sig lugnt som grund för nästa steg.</bt></p>
  </aside>
<section class="poem narrow poem-highlight" id="1-6">
<h3>1.6 Grundforskningen</h3>
<p class="vers">Ingen behövde cirkeln.
Alla behöver hjulet.

Ingen behövde triangeln.
Alla behöver taket.

Ingen behövde linjen.
Alla behöver vägen.

</p>
</section>
<section class="poem narrow" id="1-7">
<h3>1.7 Lugnet</h3>
<p class="vers">Det är lugnet som fångar vinden.
Inte handen.
Inte greppet.
Lugnet.

Det gamla andetaget
dröjer i gräset
i lä av tidens ro.

Det är lugnet som fäster solen.
En stilla blick
med sänkta ögonbryn
mot ljuset.

Lugnet 

formar tanken.
Låter ord 
mogna till mening,
och stilla falla på plats.

Ser världen vila.
Hör skillnad på regn och tystnad,
och låter dag gå över i kväll.

Det är lugnet som bromsar en kärra.
Inte diplomati.
Inte vägens slut.
Lugnet.

Det är lugnet som bromsar en kärra.
Inte ivern att stå still.

</p>
</section>
<section class="poem narrow" id="1-8">
<h3>1.8 <em>Homo quaerens</em></h3>
<p class="vers">Ur ljud föds ord.
Ur rörelse liv.
Ur dis föds hamn.
Ur stadighet tid.

Apan blev till i sin spegel,
älgen i dimman vid sjön.
Vinden i viljan att färdas,
att svepas i kappan den glömt.

Människan skapades dagen den fann
en sak som den inte förstod.
En kisande rynka vid ögat
blev människans mäktiga kam och klo.

Om vi hade visshet,
vad vore vi då,
om vi inte blickat mot fjärran?
Om vi inte pekat mot regnbågens rand,
hur skulle vi smyckas i färgernas famn?

Om vi inte sökte,
om vi bara fann,
hur skulle vi då kunna älska vårt arv?

Människans liv är den undrandes liv.
Undran är hjärtat i människans namn.
</p>
</section>
<section class="poem narrow" id="1-9">
<h3>1.9 Tant Till ser hur det ligger till</h3>
<p class="vers">Tant Till hade en penna. Blyerts, halv längd. Ett block. Läderetui, linjerat. En hatt. Blå. En  kappa. Dessa använde hon flitigt.

Tant Till satt i sitt kök och undrade vart skedarna tog vägen. Hon räknade dem efter varje disk, skrev noggrant i sitt block. <em>1/9: 8st. 2/9: 8st. 3/9: 8st. 4/9: 7st. </em>Hon suckade, men log också. <em>För att veta vad man ska göra måste man först se hur det ligger till</em>, tänkte hon. 

En morgon följde hon en myra över gården. Myran gick inte rakt, den tog omvägar. Sick-sack nerför trappsteget. Klättrade på maskrosens fot. Rundade en kvist. Tant Till tänkte och skrev sen: <em>Även liten vandring svänger. </em>Och hon kände att hon lärt sig något viktigt.

I affären ställde hon sig sist i kön och tog tid. En handlade bröd och mjölk, en annan tjugotvå varor samt pantkvitto. Tant Till skrev: <em>Klockan 11.08: 2 personer. 7 minuter tot. Spridd lycka.</em>

När våren kom mätte hon snön. Förr låg den kvar i månader. Men hon hade en orolig känsla av att det höll på att förändras. 

Mycket riktigt, Nu var den borta på några dagar. Hon skrev: <em>Snö tunnare. Bäck tystare. Fågelsång gles (t.ex. rödhake). Kallt ändå. </em>Och hon fäste pennan på blocket med en rynka mellan ögonbrynen. Drog fruset upp axlarna och kröp ner med näsan i kragen så gott hon kunde.

En kväll senare på våren, när det blivit riktigt varmt, satte sig Tant Till på stenen vid bäcken. Hon bläddrade omsorgsfullt bland sina anteckningar, från skedarna till den försvinnande snön<em> </em>och fåglarna.

<em>Okej, </em>tänkte Tant Till<em>. Okej, då vet jag ju hur det ligger till</em>. Hennes blick var rak och klar. Hon reste sig och rättade till hatten och gick med strama steg vidare.
</p>
</section>
<section class="poem narrow poem-highlight" id="1-10">
<h3>1.10 Vidare</h3>
<p class="vers">Vidare, fram.
Mot snävare vinklar, skarpare mål.
Med kunskap bakom
är bara världen framför.

Nästa steg.
Nästa kliv.
Vidare, fram.
    
</p>
</section>
<section class="poem narrow" id="1-11">
<h3>1.10 Tant Till står still</h3>
<p class="vers">Tant Till stannade tvärt på grusvägen, snärjd mitt i steget. Luften tätnade runt henne i tjock fukt. Hon såg vägen men inte benen. Hon skrev i sin bok: <em>Ögats syn: fotens dimma.</em> Och hon kände att hon lärt sig något viktigt. Hon skrev vidare:

</p>
</section>
<section class="poem narrow" id="1-11">
<h3>1.11 Ögats syn: fotens dimma</h3>
<p class="vers">Vi vet så väl att jorden har ont.
Svaren är alldeles raka.
Vet exakt vad någon ska göra.
Vad är det för fråga som saknas?

Älvdansen snärjer 
runt handlingens anklar,
hummar en mjuk liten vaggande ton.
Vrider som städet
om färdiga tankar,
lever på visshet och självklara ord.

Den lärde sig sjunga i ekot
av alla besvarade frågor.
Dimslöjan snärjer och bromsar.
Dansen fastnar i gåtor.

Vad är det för följande undran som nöds?
Hur kan vi få steget att vakna?
Ögats syn: fotens dimma.
Du klara blick: du trötta vilja.
</p>
</section>
<section class="poem narrow" id="1-12">
<h3>1.12 Saigon svarar</h3>
 <aside class="bihang" id="1-12">
    <p class="prose">Vissa platser berättar hur det är.
Hur det har varit, hur det ska bli.
Saigon är en sådan plats.
Här finns alla svar,
om allt vi någonsin kan undra.
Men svaren ges bara till den som frågar.   
</p>
</aside>
<p class="vers">
Kaffet svartnar i koppen.
Tjockt som bly, sött.
Vårt mod att lyssna vaknar 
i grändens ljud.

Mopederna är en flod.
Vi är löv i den,
och Saigon är Venedig.

Sorlet stiger.
Alla är på väg.
Mynta, mango, salt.
Staden sjuder.

Men den stigande solen lugnar Saigon,
hindrar den från att försäga sig.
Och vi har ännu inte hunnit fråga.

Tvådragets sky smider torn av järn.
Knapphålen svettas,
tornen vill falla,
regnet väntar.

Tornen rasar våldsamt.
Vi skyddar oss.
Vilket livsviktigt ord finns där,
inbäddat i åskans muller?
Måste vi kasta oss ut i vattenfallet?

När natten sjunker är frågan kvar.
Ingen röst bär den nu.
</p>
</section>
<section class="poem narrow" id="1-13">
<h3>1.13 Vi vet innan vi vet</h3>
<p class="vers">Vinden är spöklik.
Såhär mycket ska det inte blåsa.
– Ska allt gå av nu?

Ljusets uppsyn skrämmer.
Det är snett.
Det verkar fegt. Knastertorrt gräs.

Tidens armar stelnar.
De hänger så hisnande högt.
Klamrar sig kalla fast i stupet.
Långt där nere stenens
stenens ljudlösa sug.

Skogsbränder.
Fotsteget blir ett hål.
Ingen motkraft. Vi trampar luft.
Kängorna meningslösa påsar.

Allt blir eld och iskall fukt.
Allt blir en flackande skugga.
Värmebölja.
Allt blir ett vansinnigt minne.

Och vi sluter dagarnas ögonlock en stund.

Och vi vet.
– Vi vet innan vi vet.


</p>
</section>
</section>
<section class="chapter" id="kapitel-2">
<h2>2. Döden I Vår Väska</h2>
<section class="poem narrow poem-highlight" id="2-1">

<h3>2.1 Professorn</h3>
<p class="vers">Hon bär ett bibliotek i en väska ingen ser.
Hon läser för dem som vill höra.

Varje bokstav en tår,
varje siffra en sten.
Där går hon och drar sin eländiga börda.
    
</p>
</section>
<section class="poem narrow" id="2-2">
<h3>2.2 Vi som mäter jorden brinna</h3>
<p class="vers">Vi är härdade vi,
Vi som bokför liv.
Bödlar födda ur vår tid.
Vi är härdade vi.
 
Vi som mäter jorden brinna,
Vi som räknar floden torka,
Vi som väser åskans kliv –
Vi är härdade vi.

Skuggans röst är sträv och klar.
Skarp och mörk och omutbar.
Sakligt yppar den sin sak.
Skuggans röst är sträv och klar.

Vi som talar den ska säga,
Att just du behöver skynda.
Du har bara bråttom kvar;
Skuggans röst är sträv och klar.
 
Vi är stenhårda vi.
Ärrade av år av slit.
Vant och noggrant vakar vi.
Vi är stenhårda vi.

Vi som läser arken kantra,
Relingen mot vågen sakta,
Bistert bär vi dagens giv –
Vi är stenhårda vi.</p>
</section>
<section class="poem narrow" id="2-3">
<h3>2.3 Major revision</h3>
 <aside class="bihang" id="2-3">
    <p class="prose">Nya siffror i tidsserien. Det ser inget vidare ut. Kurvan böjer sig mer och mer. Lutar fel. Det skulle kunna bli vår slutsats, vår upptäkt. Men vi får en kommentar tillbaka från granskaren:
</p>
</aside><p class="vers">
Namnge axlarna korrekt!

– Lutningen är inte siffrans,
den är en ryggrad som hukar
av vägen till vattnet i Kampala!

– Den är öron som spetsas
till suset som dör i Amazonas.

Den är en mjuk vit nos
på smältande is.

Den är en liten mage full av plast.

En mammas
tomma åker.

När siffran ritar linjer på ett papper,
ritas också sprickor.
Förgreningar som växer,
över jord, genom vatten,
och vidare ut i själva luftens bärighet.

Siffran själv är oskyldig.
Det är vår egen penna som ritar på världen.</p>
</section>
<section class="poem narrow" id="2-4">
<h3>2.4 Sveriges miljökvalitetsmål</h3>
<p class="vers">1. Begränsad klimatpåverkan
2. Frisk luft
3. Bara naturlig försurning
4. Giftfri miljö

5. Skyddande ozonskikt
6. Säker strålmiljö
7. Ingen övergödning
8. Levande sjöar och vattendrag

9. Grundvatten av god kvalitet
10. Hav i balans samt levande kust och skärgård
11. Myllrande våtmarker
12. Levande skogar

13. Ett rikt odlingslandskap
14. Storslagen fjällmiljö
15. God bebyggd miljö
16. Ett rikt växt- och djurliv</p>
</section>
<section class="poem narrow" id="2-5">
<h3>2.5 Döden i väskan</h3>
<p class="vers">Hon väntade in i det sista.
Småpratade.

Ända tills klockan slog 13.00.
Hennes tur.

Hon lade upp sin mapp på bordet.

Då så: Når vi målen? frågade de.
Nej, resurserna räcker inte, sa hon.
Tiden räcker inte, sa hon.
Viljan räcker inte.
Vattnet, Luften, 
Jorden, Elden.
Räcker inte.
Det räcker inte, sa hon.
Inget räcker, sa hon.

Och rummet fylldes till brädden av flugor.

<u>Minnesanteckningar</u>
 * Presentation 13.00.
 * Målutvärdering redovisas.
 * Hon bar döden i sin väska.<sup>1</sup></p>
<div class="footnotes"><div class="footnotes-title">Fotnot</div><div class="footnotes-body">1: Ej kommunicerat vid lunch.<br><br></div></div>

<aside class="bihang" id="2-5-bihang">
    <div class="bihang-title">Efter tystnaden</div>
    <p class="prose">
      När allt tystnat steg vattnet. Inte som en våg, utan som en tanke som bestämde sig för att fortsätta. Det fyllde sprickorna i marken och letade sig fram under trösklar och golv. Följde golvplattornas öppningar och lade sig till rätta där mörkret vilade. Länge hade det släpat på skuggor, skräp och sömn, men nu bar det bara sitt eget mjuka sken.<br><br>  
Det rörde sig långsamt, nästan stillastående. Men under den spegelblanka ytan glödde det urgamla som ingen längre såg. En värme utan låga. En fördröjd utandning med luft som hållits i tusentals år. I den stillheten började världen bli medveten om sig själv, som om vattnet mindes vad vi glömt.

    </p>
  </aside>
</section>
</section>
<section class="poem narrow" id="2-6">
<h3>2.6 Självbrand</h3>
<p class="vers"><em>Vi blev vår egen låga.</em>

Över vattnet lades
en orientalisk matta av bästa sort.
Mattan såg elegant och oskyldig ut,
men när vi beträdde den blev vi fast.

Vi klev över dess fransar för länge sedan.
Nu följer vi dess trådar och mönster,
som alltid leder oss mot samma punkt;
mot samma bråddjup.

Stegen vi tar upprepar sig,
som om väven redan bestämt vår riktning.

Linjerna slingrar sig tillbaka,
en spiral som drar oss djupare in.
Och mönstret förstärker sig på egen hand.

När de vita knutarna smälter, fastnar solen.
Och knutarna smälter då alltmer.

När den hårda väven tinar, väser metanet.
Och väven tinar då alltmer.

När tygets skog brinner, görs kol till vålnad.
Och skogen brinner då alltmer.

När det blå silket hettas, växer luften av ånga.
Och silket hettas då alltmer.

Mattan breder ut sig,
den förlängs med varje steg.
Den blir golvet vi går på,
väggarna som ramar in oss
och taket som begränsar oss.
Den enda yta vi känner.

Vi tror att vi fortfarande har ett val, 
men vi står alla på mattan
och sugs mot dess mitt.

Så frågan är: vad ska vi göra nu?</p>
</section>
<section class="poem narrow" id="2-7">
<h3>2.7 Smältvatten</h3>
<p class="vers">Medan vi lever
är det någon som dör.

Medan vi andas
är det någon som kvävs.

Just så skarpt skriver ordet.
Just så skarpt skriver jorden.

Men isen och älven och stjärnorna
skriver på helt andra sätt.
Kluckarna vaggar kristallerna varmt.
Stjärnorna tåras en kortfattad skvätt.
</p>
</section><section class="poem narrow" id="2-8">
<h3>2.8 Vad vi ska göra nu</h3>
<p class="vers">Vi ska vänja oss,
Vi ska värja oss,
Vi ska anpassa oss.

Vi ska bromsa,
Vi ska minska,
Vi ska stadga.

Vi ska finna oss i tanken 
att inget är som förr,
och spjärna och dra och nå halvvägs.
Vi ska se en annan väg
där vinden drar en dörr,
och nå våra mål, 
om än alldeles för sent.

Vi ska huka oss och härda,
Bestämma oss och bära,
Möta våra grannar med takpapp.
Ändra våra vanor,
Ändra våra frågor,
Och ilska fram den lösning vi saknat.</p>
</section>
<section class="poem narrow" id="2-9">
<h3>2.9 Sanningens konsekvens</h3>
<p class="vers">Vi kan prova att bara tiga.
Vi kan prova att låta samtalen hinna vidare.

Vi kan prova att glömma bort att nämna.
Prova att vänta.

Förmildra och linda in.
Sockra, dämpa, försköna.

Vinkla, förskjuta,
dra blickar mot annat, skyla över.

Tala i omskrivningar.
Förvränga.

Vi kan prova att förfalska.
Vi kan prova att ljuga.

För ibland är det bäst att ljuga.

Kanske för att lätta någon annans börda.
Kanske för att själv bära oket.
Kanske för att inte blåsa ut hoppet,
för att hålla någon uppe i kampen,
eller för att bara skona eller trösta.

För att skydda någon.
För att undvika bråk,
hålla ett förtroende,
vinna tid.

Kanske tro kan bära där siffror stapplar.
Kanske drömmar kan vara viktigare än svar.
Kanske målet kan ursäkta vägen.
Det är inte så lätt alltid.

Men ibland behöver vi säga bara som det är.</p>
</section>
<section class="poem narrow" id="2-10">
<h3>2.10 Sorgen som bara kunskap kan ge</h3>
<p class="vers">Det finns en sorg som de vetande bär.
De bär den med kupad hand.
Som en liten unge, späd och skör,
fram genom vildvuxet land.

De skyddar den,
– vårdar den,
– kuttrar den sakta till ro.

Passar den,
– visar den hem, 
– sin väg runt sitt dunade bo.

För sorgen som bara kunskap kan ge,
har en kapsel på sitt lilla ben.

För sorgen som bara kunskap kan ge,
bär vingar som ingen kan se.

Den stillsamma sorg bara vetande bär,
ska tålmodigt vrida mot facklornas sken.
För sorgen vi vårdar, som vetandet ger,
ska en dag få flyga med kunskapens brev.

</p>
</section>
<section class="poem narrow" id="2-11">

<h3>2.11 Brevet till Tumlaren</h3>
<p class="vers">Kära Östersjötumlare,

Jag ser dig skära tyst genom vattnet.
Omgiven av ett ständigt dån av motorer.
Jag ser hur dina ungar famlar,
i ett hav där ekot inte längre svarar.
Du ropar på dem. De ropar på dig.

Det är vi människor som har ställt till det så. För vi har inte vetat bättre.

Jag har själv ungar.
Vi hör varandra.
En sådan oerhörd gåva.

Och mina ungar älskar dig.
De har berättat att ni är färre än någonsin.
Att fällor stryper din väg.
Vi bär tillsammans den sorgen.

Men sorgen ger också ett val.
Vi kan stilla maskinerna.
Vi kan låta bottnarna vila.
Vi kan göra plats åt dig.
Många jobbar med det här.
Men det tar tid och möter motstånd.

Barnen har skrivit brev till miljöministern,
och nu skriver jag detta brev till dig.
Det är någonting litet 
jag vill att du ska veta:

Tänderna är vassare än du tror.
Ta inte hela nätet – ta bara en tråd. 
En tråd visar dig till nästa.
Då kan havet öppnas igen.

Härda ut.
Hjälp är på väg.


</p>
</section>
</section>
<section class="chapter" id="kapitel-3">
<h2>3. Beställ En Tolk</h2>

<section class="poem narrow" id="3-1">
<h3>3.1 Språket som tog slut</h3>
<p class="vers">Orden vi hade bar inte längre.
Insikterna blev för små.
Meningsbyggnad kortnad,
dränkt i vindens och tidens längd.

Vi försökte räkna på sorg.
Väga en ödlas död.
Tog språng
från språkets obarmhärtiga kant.

Vi såg på varandras mustascher
i vänligt samförstånd under fallet.
Skakade hand.
Men ingen av oss begrep riktigt
vad det var vi hade samförstått.
Vi sa inget. Vi bara hoppades
att någon annan hade begripit.
</p>
</section>
<section class="poem narrow" id="3-2">
<h3>3.2 Domedagen</h3>
<p class="vers">IPCC skrek till i min ficka.
Jag kände hur världsklockan skenade.
Ett litet pling bara,
och nya meter lades till under havsytan.
Det skrek till i fickan,
och det var mitt fel också.
 
Så jag tänker på mening och min lilla roll;
jag tänker sådär när jag städar.
Att dagarna vandrar för vandrandets skull.
Att jag ska göra mitt och fokusera.
 
En sak i taget. Bättre göra nåt än noja.
Och tvätten är torr,
och ingen kommer att vika så fint som jag.
 
Så jag skriker tillbaka till fickan:
— Hörru!
— Din dödsdans och min tvätt får samsas!

Gasellerna flyr medan jag rostar bröd.
Sardinerna spyr medan jag sätter frön.
Jag putsar glas i din rämnande tid.
Jag ba: Jag har ett liv!
Du ba: Kanariefågeln är död!
 
Du gråter runt knuten på trygghetens hus,
jag hör hur du vevar ditt larmande ljud.
Du ber om hjälp från sådana som jag.
— Men jag hinner inte just nu.
 
För nu måste verkligen hunden gå ut.
Och sen är det middag och mjölet var slut.
Kan du vänta ett tag lilla domedag?
Jag har lite annat just nu.</p>
</section>
<section class="poem narrow" id="3-3">
<h3>3.3 Morgondagens förhör</h3>
<p class="vers">– Vad gjorde ni?
kommer de fråga.

– Vårt bästa,
kommer vi svara.

– Men ni visste ju,
kommer de säga.

– Ja,
kommer vi svara.

Det var andra tider då.
Man gjorde som folk gjorde.

Det var andra tider då.
Man tyckte som folk tyckte.

Det är nya tider nu.
Det var andra tider då.</p>
</section>
<section class="poem narrow" id="3-4">
<h3>3.4 Är vi stumma med flit?</h3>
<p class="vers">Hur kan de inte fatta?
De är så dumma.
Så säger vi,
vi avsiktligt stumma.

Vi blänger på bullrets 
enerverande vibration.

Väser finska svordomar 
till värmens rekord.

Bankar på det stormande havet.
River och klöser på stålet.

Varför gör ingen något?</p>
</section>
<section class="poem narrow" id="3-5">
<h3>3.5 Matematikens poesi</h3>
<p class="vers">Jag försöker förstå meningen
med att ta tåget,
men meningen förstår sig själv.

Den lindar in sig i en ekvation
och försvinner.

Den är en derivata,
en marginell effekt.
Jag fångar den en stund
och betraktar den.
Den liknar ett inverterat flygsäte
som ändå är på väg mot Bryssel.

Men den har också redan flytt
ut till en stor, tyst helhetsintegral,
och där blivit approximerad till noll,
friställt en utsläppsrätt,
och lösts upp i sitt eget värde.

Just nu är den på alla tre ställen.

Allt ska summeras till oändliga tal,
och varje del av summan är noll.
Derivatan ler stilla mot mig.

Matematiken har redan räknat ut något,
men ingen vet vad.

Vi samlar ihop världen på COP.</p>
</section>
<section class="poem narrow" id="3-6">
<h3>3.6 Klimatkonferensen</h3>
<p class="vers">Vi är få i år ser jag.
Men ska vi köra som sist bara?

1,5 grader ska nås.
Målen ska nås.
Målen är redan nådda.
Inte nådda, men ändå nådda.
Till 2050.
 
Men utsläppen växer.
Utsläppen växer.
Det är bokföringsprinciperna.
Utsläppen räknas annorlunda.
Siffrorna är fel.
Siffrorna är rätt.
Siffrorna är tillfälliga.
Det är bokföringsprinciperna som är tillfälliga.
Rätt.
 
Fossilgas är grön.
Oljan.
Grön olja i övergångsekonomierna.
Kol är en övergång.
Allt är en övergång.

Nej, det är 2030 som räknas.
2030 är redan nått.
Nettonoll.
Nettonoll till 2050.
Fast det är 2045 vi ska nå.
2050.
2045.
2050.
 
Vetenskapen visar att siffrorna håller.
Vilka siffror?
De bästa siffrorna.
De vackraste siffrorna.
De bästa och vackraste siffrorna
vi någonsin haft.
 
Det är återkopplingsmekanismer.
Det är återkopplingsmekanismer.
Den frågan ligger på beredning i Kairo.
Kairo.
Då förhandlar vi om dem då.
Då förhandlar vi om dem då.
 
Det saknas elvatusen miljarder.
Elvatusen miljarder för den gröna oljan.
Till Kairo.
Lyft till Helsinki.
Lyft till Helsinki.
Nu har vi fullt fokus på målen.
Målen.
 
Är vetenskapen med?
Ja den sitter ju där.
Där.
De hade en annan rapport.
En annan rapport.
Den blev flyttad till Kairo.
Till Kairo. 
Okej, låt oss då förhandla om fakta.
Fakta.
Är alla överens om 2050?
2050.
Ja, om det kommer lite senare.
Lite senare.
Okej vi gör så.
2070 flyttas dit.
Beslut.
Beslut.

</p>
<!-- BIHANG / EFTERTEXT TILL KAP 3 -->
  <aside class="bihang" id="3-efterklang">
    <div class="bihang-title">Efterklang</div>
    <p class="prose">
      Luften låg kvar, varm av ord.<br>
      Ett papper rörde sig svagt.<br>
      Kanske var det vinden.<br>
      Kanske något annat.<br><br>

      En ton dröjde i stillheten.<br>
      En tanke formades, utan språk.<br><br>
      Och väggarna höll återigen andan,<br>
      som före en gemensam insats av plikt.
    </p>
  </aside>
</section>
</section>

<section class="poem narrow" id="3-7">
<h3>3.7 I tomhet</h3>
<p class="vers">I tomhet finns den plats,
som väcker måstets vilja.

Den ton som stilla följer,
när tysta tankar ekar.</p>
</section>
<section class="chapter" id="kapitel-4">
<h2>4. Gnetet Och Glöden</h2>
  <aside class="bihang" id="4-intro">
    <p class="prose"> Det som tar oss vidare kommer inte att vara stort. En rörelse, en vana, en liten glöd som vägrar att slockna. Glöden är både enkel och komplex. Kräver syre, dör av vind. Kräver någon att glöda med.</p>
  </aside><section class="poem narrow" id="4-1">
<h3>4.1 Allt det som gör oss större</h3>
<p class="vers">För att vår tid ska höras behövs:
Politik, Teknik och Vilja.
Mål, Medel och Drivkraft.
Riktning, Ben och Rörelse.
Fokus, Muskler och Pannben.
Lika viktiga alla tre.

När framtiden läser våra noter,
blir det jämvikt eller otakt
som bäst förklarar vår tid?

– Och var finns ögonen?
Var finns deras knivskarpa blick
i ett jagande ljus?
Den blick som förstår och tar ansvar,
i tystnad och gehör.

Var finns öronen?
Var finns den lyssning 
som stannar tiden?
När allt annat suddas.
När allt annat bleks och snärjs.

Var finns smaken, 
eftertanken och känslan?
Var finns hjärtats ord?

Ömtåligheten och skörheten?
Nyfikenheten –
snuddande fingeravtryck 
på solvarm sten?

Märg och blod?
Dess tårars
vackra liv.

Lungorna, luften och rösten.
Allt det som gör oss större.
Allt det som hörs genom tid och rymd.
Allt det som gör oss större.

Politik, Teknik och Vilja
behöver dra åt samma håll.
Fokus, Muskler och Pannben.
Vi övar deras partier 
och deras samspel.

Men om vi vill ha ljud här inne –

Kanske dirigenten kunde prova 
att involvera även resten av orkestern?
</p>
</section>
<section class="poem narrow" id="4-2">
<h3>4.2 Märgen</h3>
<p class="vers">Djupt i märgen finns en kraft.
Ett dån när orken stumnar.
Dold i märgen finns en röst.
Ett vrål när hoppet dalar.

Ur märgen reste sig människan.
Av törst, av hunger, och av köld.
Vår märg, vår evigt starka sköld.
Och tålig blev människan.

Den står trygg och väntar,
lugn i dagligt göra.
Men dagen då kampen tystnar,
då låter den kampen få höra.

– En mil till!
– Ett andetag till!
Märgens raka order.
– En bit till!
– En gång till!
Det enda märgen kräver.

Djupt i märgen finns en kraft.
Ett dån när orken stumnar.
Den föds när svärta ekar.
Fackla, lys.
Märg, peka.</p>
</section>
<section class="poem narrow" id="4-3">
<h3>4.3 Stora tal</h3>
<p class="vers">Miljarder ton koldioxid.
En miljon hotade arter.

Biljoner ton is som smälter.
Tusen stormar starkare än förut.

De stora talen dränker oss i förtvivlan.
Vi kan aldrig bära dem.

Men talets lycka är dess sprödhet.

Dess spröda bitar:
För våra händer
är de gjorda.

Våra händer:
För skärvor skapta.
</p>
</section>
<section class="poem narrow" id="4-4">
<h3>4.4 Vågskvalp</h3>
<p class="vers">Det kluckar vid båthuset.
Solen glöder,
och sommaren vaggar och bäddar.
Vattnet blinkar i de söta små skvalparna.

Varje skimrande topp är ett tidevarv.
En egen epok;
med egna små sagor och strävor.

Och där kommer vår generation guppande!
– där kommer ju jag och krusar!
med solbrända ben och brisen i fjuna!

Där nynnar vi mot vattenbrynet.
Jag är vågskvalp;
Inget större, inget mindre.

Men jag har min chans.
– Jag ska stänka som fan!</p>
</section>
<section class="poem narrow" id="4-5">
<h3>4.5 Vattna</h3>
<p class="vers">Hur ska det gå?
Hur ska det bli med allt?
Ska vi räddas eller förgöras?

Nej.
Det där är inte jordens fråga.
Världen undrar inte så.

Svaret låter sig inte delas i två.
Tanken skär med vassa drag,
men skär den för hårt blir den slö.
Vi kan låta svaret böjas. Tänjas. Växa.

Vi får hitta krökningen,
spänsten,
och handlingens driv.
Den gömmer sig i hörn.
I hörnet av en sorg.
I rädslans skarvar.
Det är där vi ska leta.

Vi väntar.
Vi samlar kraft.
Samlar vår tanke.
Men det där kan inte samlas på.

Visst är det bra med upplyftande ord.
Men vi behöver varken hopp eller mod.
Mod är ingens hårda dag.
Ingens lugg i motvind.
Hoppets gärning görs av jorden.
Hoppas löser ingenting.

Skotten finns i marken.
Vattna.
Kräver bara vatten.
Vattna.
Rädda inte världen.
Vattna.
Fäkta inte flamman.
Vattna.

Bär inte svar.
Bär inte hopp.
Bär inte mod.
Bär bara vatten.

Bär bara vatten till vår okluvna värld.</p>
</section>
<section class="poem narrow" id="4-6">
<h3>4.6 Gnetet och glöden</h3>
<p class="vers">Världen ska räddas av de som gör sitt,
inte av stora mirakel.
Resa sin ryggrad med systerns hjälp.
Lindas i almlöv, sömmas med tagel.

Skolskjutsens vagn är framtidens mor,
draghästens mule dess stränge far.
Världen ska vändas som daggmaskens jord,
vattnas som daggkåpans bredhänta blad.

Gnetet och glöden är eldens själ,
lågan sträcks inte mot löften.
En pinne är facklans enkla grund,
— en gnista och handen mot luften.

Sprickor ska fogas av murarens kitt,
inte av stans generaler.
Världen ska räddas av de som gör sitt,
som lagar den lite i taget.</p>
</section>
<section class="poem narrow" id="4-7">
<h3>4.7 Tant till säger till</h3>
<p class="vers">Tant Till satt som vanligt i sitt kök. Pennan var vässad, blocket öppet. Hon hade redan räknat skedarna, mätt snön, följt myran. Men nu skrev hon tätare.

<em>12/4: Bäcken rinner svagt. Men </em><em>någon sjunger ändå. 13/4: Två steg till. Trots trötthet.</em><em> </em><em>14/4: Fingrar som lyfter, fast de darrar. </em>

Hon suckade, men log också. För varje liten anteckning var ett bevis att det faktiskt gick. Att människor orkar lite till.

En eftermiddag satte hon sig på stenen vid bäcken. Hon bläddrade i blocket, från början till slut: skedarna, myran, kön i affären, snön som smälte för fort. Och alla dessa små ord om trots och uthållighet. 

Hon stängde beslutsamt blocket, rätade på ryggen och gick. Förbi gården, förbi affären, fram till kommunhuset. Där stod hon i dörren, med blocket i handen. Och hon sa, tydligt men utan att höja rösten:

<em>”Nu vet vi hur det ligger till. Bäcken tystnar. Och jag har skrivit ner det, dag för dag. Jag har redan börjat: Jag gick hit istället för att köra. Och nu får bilen stå. Men det här gäller inte bara mig. Nu måste ni göra ert också. Och släng det där äpplet i komposten sen!”</em>

Hennes blick var rättfram. Hon vände på klacken och gick med strama steg vidare.</p>
</section>
<section class="poem narrow" id="4-8">
<h3>4.8 Top-down och Bottom-up</h3>
<p class="vers">När upp möter ner
och ner möter upp;
Först då,
först då kan det spira.

När droppar från skyn
möter rötter i jord;
Först då,
först då kan det spira.

När ramarna ges
och friheten tas;
Först då,
först då kan det spira.

Först då kan det spira,
när handen är varm.
Först då kan det växa,
när vägar är val.

När små får vara små
och den store är trygg;
först då sitter visdom
på bladverkets rygg.

Vi litar på målet
och målet på oss.
Vi färdas och vet 
vart det riktar oss.

När tyglar av näver
har ådror av ull,
som drar i ett blod 
som till blomster vill;
Först då kan vi tyglarna sträcka.

Först då,
först då kan det bära.

Först då, 
först då kan vi styra.

När hästen och plogen
går sida vid sida;
Först då,
först då kan det spira.</p>
</section>
<section class="poem narrow" id="4-9">
<h3>4.9 Kompostens poesi</h3>
<aside class="bihang" id="4-9">
<p class="prose"> Det som spirar behöver samspel, och det som växer behöver tid. Något nytt tar form när det fallna får vila. Världen börjar om igen, och härifrån går stegen vidare från det som lyfts till det som sjunker; allt i samma rörelse. Rörelsen är mikroskopisk, men utfallet är allt. Komposten har därför fått sin egen dikt av mig.</p>
  </aside><p class="vers">Torv och blad och bröd nu vandra,
lika inför det som varda.
Skal och skrot gör jorden mjuk.
En myllrande stad ser dagen.

Allt isär till små fragment,
spillror som finns kvar.
Ingenting är permanent.
Inget märks, allting spars.

För jorden ger och jorden tar.
 – Ja – Kompostens poesi är rak.

Stoft och död blir skott igen.
Äppelskruttet: gryningen.


</p>
</section>
</section>
<section class="chapter" id="kapitel-5">
<h2>5. Rörelsen Tillbaka</h2>
<aside class="bihang" id="5-intro">
    <p class="prose"> Tiden kommer att veta vägen hem. Den kan röra sig rakt igenom oss, och behöver inte gå runt eller förbi någonting. Tiden bär våra val som ringar i vatten, och alla våra misstag som frön i jord.<br><br> 
När dagarna bågnar av vår tyngd visar tiden vilka steg som håller, vad som måste släppas, vad som behöver vända, och vad som ännu kan bäras vidare. Det här kapitlet handlar om en mjuk och pendlande rörelse tillbaka till en bekant mark. Allt det som följer oss, formar oss, och till sist hittar hem, guidat av tidens lätthet. För den kommer att veta vägen hem bättre än vi själva. </p></aside>
<section class="poem narrow poem-highlight" id="5-1">
<h3>5.1 Luftens poesi</h3>
<p class="vers">Det finns så mycket som varit.
Så mycket som luften tar.

Vi andas ut,
– för det som försvunnit,
och in,
– för det som finns kvar.
    
</p>
</section>
<aside class="bihang" id="5-1">
    <p class="prose">Mellan andetagen, i en en lång parentes, virvlar rörelsen tillbaka. Den virvlar alldeles av sig själv. Kalibrerar sig till sin vaggande jämvikt. </p>
  </aside></p>
</section>
<section class="poem narrow" id="5-2">
<h3>5.2 Vår tid är en lång parentes</h3>
<p class="vers">Vi är på en stadig väg mot något,
även om den inte följer grusets raka drag.

Vi famlar med tekniken.
Ritar streck på kartor
vars prassel för länge sedan stelnat.
Vars doft snart ingen minns,
på mark som digitaliserats till senhöst.

Men naturen har inte glömt oss.
Den väntar tålmodigt,
som en vän som redan förstår förklaringen
innan vi öppnat munnen.

Den finns i våra handflators veck,
de tar vant emot svalkan från regnet.

I våra fötter och lungor,
som noggrannt minns var rötterna går.

Och i vår blänkande iris,
som dras mot den färggrannaste blomman,
utan att veta varför.

Vi ska inte tillbaka.
Måste inte skynda vidare.
Vi kan bara vila här i luften,
mitt i världens äldsta framsteg.

Det steget är redan påbörjat.
Fortsättningen är autonom.
Fotvalvet sjunker mjukt i gräset.</p>
</section>
<section class="poem narrow" id="5-3">
<h3>5.3 Världen tar sats</h3>
<p class="vers">Jag står här i askan gör jag.
Det kommer fin frisk luft här.

Det var några små-rötter 
som hittade en spricka,
och där blev det tillräckligt 
för att få ett bra fäste.

Ja, man är ju lite envis kanske.
men det är ju bara som det är.
Jag kan ju inget annat, 
det var ju här jag hamnade.

Och solen är ju här rätt mycket 
också faktiskt.
Och regnet med, så det har jag ju också.
Så jag växer på jag.
Det går ju inte jättefort, 
men det växer fint ändå.
Det gör det tycker jag.

Så jag känner mig grön och fin.
Kolla det här bladet fick jag jobba med,
men det blev riktigt tufft tycker jag.
Det kan man fälla upp på dagarna.

Jag ska försöka sträcka mig 
dit bort också faktiskt,
ser du där borta vid den andra stenen?
Jag tror det kan vara rätt bra där.
</p>
</section>
 <section class="poem narrow" id="5-4">
<h3>5.4 Ekens blick</h3>
<p class="vers">Regn i dagar.
Dugg i år.
Bistert grå vårt trånga valv.
    
Men eken sträcker grenar 
över seklers mark.
Vidderna, vårt frö och arv.

Där ska vi vistas,
under lövens himmel.
Där ska vi färdas,
där ska vi gå.

Öppna upp vår trånga vrå.
Ekens blick är långt härifrån.

Rötter i urberg, 
krona i moln.
Där ska vi färdas,
där ska vi gå.

Den värld som bär fukt
av en vindrunnen tår.
Häver dess tyngd
i sitt flygande hår – 
Här ska vi färdas,
där ekarna stå.
Här ska vi färdas,
här ska vi gå.</p>
</section>
<aside class="bihang" id="5-4">
    <p class="prose">Där rötterna glesnade vid bäckravinens brant byggdes en tung och stadig bro. Den står kvar i oöverblickbara tider. Ett monument som lyfter världen tryggt, över vad som en gång var ett språng.</p>
</aside>
<section class="poem narrow" id="5-5">
<h3>5.5 Broar av tid</h3>
<p class="vers">Broar av tid,
med valv av undran.
Sten efter sten finner ro.

Fog för fog
av spretande timmar,
fästa i femtusen ord.

Sekunden sätts, minuten vävs,
evigt enad med sin vän.
Evigt kilad bär den allt,

Evigt stark,
med sin <em>et al</em>.

Ovanför valven drar åskan förbi.
Orden blöts upp i ett regn.
Fakta blir vind –
blir fantasi –
och blixten blir sanningen.

Men stenen är kvar,
den känner sin plats.
Sin tyngd och sin enkla mening.

Alltid så grundmurat 
fast i sin hållning.
Dropparna kanar i valvets krökning.

Och oxen ska färdas när vindarna bär,
när dimmorna stiger från ån.
Ta kraft över bron,
och läsa dess vikt –
och se vart den pekar och kommer ifrån.

Broar av tid,
med valv av undran.
Sten efter sten finner ro.

Broar av tid,
med valv av undran.
Fästa i femtusen ord.</p>
</section>
<section class="poem narrow" id="5-6">
<h3>5.6 Gubbe-far och Flicke-rar</h3>
<!-- BIHANG / ÖVERGÅNG TILL 5.6 -->
  <aside class="bihang" id="5-5-luft-under-bron">
    <p class="prose">
      Vattnet under våra broar rör sig långsamt och vardagligt. Det vet inte vad som byggts ovanför, men det tar med sig allt det som faller därifrån, vidare till något ovisst och oviktigt. Och i skuggan under valven hörs tidens alla röster, fotsteg och resor; allt det som ska någonstans med bestämd riktning och anledning. I den mjuka luften mellan dessa båda verkligheter börjar den här historien.<br><br>

      Det blir en gång en sommar igen,<br>
      drömlätt som barndoms dagar.<br>
      Och stigarnas virrvarr i skymningen<br>
      bär oss i dimhöljd saga.<br><br>
    – Kom HIT!<br>
viskar dom.<br>
– Kom HIT!<br>
Allt stigarna ber om är lätt.<br><br>
Ditt nukliv är nästklivets käraste vän.<br>
Det blir en gång en sommar igen.
    </p>
  </aside>
<p class="vers">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Det blir en gång en flicka
med fnitter av glittrande guld.
Hon hittar en pärla i myllan
och kramar den hemlighetsfullt.
 
– Men VA!
skrattar hon.
– Jag DÖR!
– Och kolla fågeln som står där och fixar!
Och koltrasten bugar och nickar.
Det blir en gång en flicka.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Det blir en gång en gubbe
med nogsam och nyfiken blick.
Han sätter sig ner med en kaffe
på soffan som farfar hans byggt.
 
– Så-HÄR!
säger han.
– Så-HÄR!
och återger yvigt stunden
när koltrasten ”gömt sig” på stubben.
Det blir en gång en gubbe.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Och gubben och flickan blir varse
med skrönornas märkliga tur,
att fågeln de såg nu i morse
var en och samma filur.
 
– Men GUD!
säger hon.
– Vad SJUKT!
– Den var typ som en seriefigur!
Och gubbe-far’n roas av barnbarnets tjut,
klappar sin katt och ser klurskäggad ut.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Och koltrasten flög sedan nöjt
tillbaka till mig där jag satt,
på soffan jag målat i min flit.
Den sade med näbbgipan glatt:
 
– HURRA!
sa koltrasten.
– TJOHO!
– En flicka ska hitta din pärleskatt!
– Tiden ska kommas ikapp!
– Och soffan din ska få katt!
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
 Och koltrasten fortsatte prata:
– Jag tycker vi gör något bus!
Ger gubben och tjejen en gåta!
Skriv nåt i soffan! … Det vore väl kul!?

– O-kej!
sa jag.
– O-kej.
Och kände hur tveksamt det lät.
Jag tog den penna jag hade
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
och öppnade locket och skrev.
Jag skrev nåt så klokt jag kunde.
Det blev vad det blev,
men sen tänkte jag lite mer.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Och så lät jag sen gräsmattan växa.
För friare liv lever starkare dar.
Typ så tänkte jag.
Släppte stråna och blommorna fria.
Gav naturen en chans att själv göra val.
 
– UT!
sa blommorna.
– Ta PLATS!
– För var och en ensam vissnar vi snart.
– Ropa till roten och skotten ditt tal,
dess eko ska nagla vår juninatt kvar.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Gubbefar’n ilsknar på soffan.
Den knarrar och gnäller med retfulla ljud.
Han lyfter på locket och tittar:
“Hej Hej!” Lyder en fin krumelur.
 
– JUST FAN!
säger han.
– JUST FAN!
– Det var det farsan berätta’ för mig!
– Att farfar nog skrivit det där någon gång.
Han kollar på texten igen: “Hej Hej!”
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
Och trasten och jag satt och fnula’ en stund
på tiden som levts och ska levas.
Är åren som binds med framtidens stund
ett ögonblicks rikaste delar?<aside class="bihang" id="5-6">
    <p class="prose">Det var sådär det var ungefär, så jag minns det. Det var då tiden knöt ihop sig med sig själv till ett trassel. Koltrasten flög fram och tillbaka flera gånger med små uppdrag och äventyr och vi planterade in små budskap här och där till Gubbe-far och Flicke-rar. Och varje gång kom trasten tillbaka och gladdes åt hur Flicke-rar ska bli stor så snabbt, hur fint spaljén fortfarande ska sitta på den varma väggen vid ladan, och att svalorna faktiskt ska blir fler. Men precis som min egen, kommer även framtidens små sagor att bytas ut mot nya och vävas ihop i fina små trassel.</p></aside>
<p class="vers">Gubbefar’n dör sen en dag,
han lagar aldrig sitt knarr.
Och flicke-rar’n vankar på ängen,
ögonen glittrande pärlande salt.
 
– Jahapp.
tänker flickan.
– Det var det.
Så ensamt och kort.
– Hej då!
säger hon.
– Hej då.
Så gräver hon gubbefar’ns aska bort.
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;——
På ängen hon plocka ska blommor
att lägga vid gubbefar’ns bo.
Och prästkrag sig spänna ska ståtligt.
För just denna dag slog den rot.
 
– Ta MIG!
säger den.
– Ta MIG!
– Låt mig bli till tiden som han.
Och Flicke-rar lägger sen blomman
tårögt i Gubbe-far’ns famn.</p>
</section>
<section class="poem narrow" id="5-7">
<h3>5.7 Solpanel på härbret</h3>
<p class="vers">Härbret står kvar här i grönskan i slänten,
lutat sammanbitet mot vinden.
Det minns mig som liten.
Dagar när solen värmde taket.

Det blänker en ruta mot himlen.
En spegel för solens gång.
Ljuset går hela vägen hem.

Man måste gå försiktigt här,
med skruvdragare och samvete.
Men morfar skulle ha gillat tanken.

Härbret står kvar här i grönskan i slänten.
Solen dras varsamt in.
Den får börja så,
min lilla revolution.</p>
</section>
<section class="poem narrow" id="5-8">
<h3>5.8 De två haven</h3>
<p class="vers">Våldsamt över kanten häver sig havet.
Det bryter klippan.
Bryter staden sten för sten.

Vågorna skriver nya gränser,
armbågade fram över maktlös karta.

Detta är det hotfulla havet.
Vi mäter varje krusning med linjal.
Räknar dess dån i århundraden.

Men under ytan rör sig ett annat hav.
Det bygger klippans rygg.
Svalkar stadens heta famn.

Detta är det hoppfulla havet,
– ett hav av tidens kraft.

Det formar världen omsorgsfullt.
I varje våg.
I flod och ebb.
I varje årstids ordnade grepp.

Och vi, redan svepta i dess ström,
har varsin vajande pensel.
Vi målar en böljande vacker karta.

Det hoppfulla havet stänker
en glittrande hälsning
mot den grå klippans salta rock.

Vi väntar på framtidens vändpunkt,
men vi är redan i dess livfulla vatten.

Vi räknar inte det havets rörelser.
Mäter inte det havets kraft.
Väger inte dess samlade visdom.

Vi ser inte tankens revolution.
Det hoppfulla havet har inte bråttom.
Dess spegel visar generationer, 
inte månader och år.

Men det formar världen stilla.
När vi vänder oss om…
…ser vi att kustens kontur
 redan har förändrats.

Det är inte längre kargt vid kusten,
där finns en grönskande strandäng.

Havet är inte längre en gräns.
Vi lyssnar till dess ord
som till en gammal vän.

– Vilken stig i djupet följde du?
frågar vi vågen.
Vågen svarar:
– Samma som du själv.

Det hoppfulla havet 
har öppnat våra torra ögon.
Vi stod aldrig på det grunda.
Vi var alltid samma svallande andetag.


</p>
</section>
</section>
<section class="chapter" id="kapitel-6">
<h2>6. I Framtidens Famn</h2>
<section class="poem narrow poem-highlight" id="6-1">

<h3>6.1 Det blir en fin dag imorgon</h3>
<p class="vers">

En fin dag imorgon.
    

</p>
</section>
<section class="poem narrow" id="6-2">
<h3>6.2 Solen går ner över fossiltidens färgsköna hage</h3>
<p class="vers">Solen går ner över fossiltidens
färgsköna hage.
Ett vackert landskap ska kliva in
i stilla ro,
till dämpat eko
av kvällens annalkande dimma.

Kolskuggan drar över jorden.
Sakerna släpar den,
liten eller stor.

Vår bok bär den.
Vår föda bygger den.

Kedjor i skuggans siluett
adderas bit för bit
längs skogsbrynets kloka blickfång.

Vi släpar också kolskuggan.
Den följer våra steg minutiöst.
Vår skuldsatta tvilling,
vår utsträckta ordlösa avbild.

Den blir längre och längre
minut för minut
i skymningens erfarna grepp
om sol och svart i block och rep.
Men vi går mot natt.
Kolskuggan ska lösas upp 
i ro av mörker.

Solen går ner över fossiltidens
färgsköna hage.
Gräset ska smyckas av frost,
och luften bäddas i fuktens vita dun.

Allt ska vila
utom nattens knivskarpa insikt.

Under natten arbetar den noggranne.
Flitigt, ostört, i glödande stilla takt.
Klockslagen frånkopplade.
Tillräcklighetens lampa tänd.

Det blir en sådan natt i natt.
En natt då vi samlar alla bitar
och steg för steg löser pusslet.

Solen går ner över fossiltidens
färgsköna hage.

Det finns gott om tid innan morgonen.</p>
</section>

<section class="poem narrow" id="6-3">
<h3>6.3 Den lånade höjden</h3>
<p class="vers">Vi lånade jorden och träden en stund.
Hur kunde vi klättra så vansinnigt högt?

Vi som bara var apor en gång.
Med ingenting annat än varandra,
ingenting annat än lek och nyfikenhet.

Vår mor gav oss förtroende.
Vi klättrade så högt vi kunde.
Där trädens högsta kvist tog slut
byggde vi tinnar och torn.

Högre och högre uppåt,
vi knöt inte riktigt ihop.

Vi skulle ju ha murat stadigare.
Hittat fästpunkter, 
lutat oss mot varandra.
Byggt ny grund.
Funderat en stund.

Nu kommer vinden.
Nu kommer regnet.
Kylan, värmen och torkan.
Nu faller vi från molnets skira kant.

Ja, vi är mitt i fallet.
Och vi drar så mycket med oss när det rasar.

Vi är ett jordskred av prydnader.
Dekorationer,
balkonger, lampor och glas;
surrade runt en björks tunna gren.

När vi faller, rycks både björk och rot, 
och hela marken, med.
Ner i den tysta rörelsen,
som hav mot hav,
mot en bottenlös sluttning 
till jordens mitt.

Och någonstans halvvägs
tar jorden emot oss i en mjuk famn.
Vi är hennes barn.

Lärdomen är ofattbart dyr.

Vi lånade vår höjd,
nu ska vi höjden lämna.
Trygga varma jord –
här kan framtid stanna.
</p>
</section>
<section class="poem narrow" id="6-4">
<h3>6.4 Morgondagens dop</h3>
<p class="vers">När dagen vaknar är den ny.
Den kan inget annat än morgonen.
Vet inte något om gårdagen.

Gårdagen ger den dess namn.
Ställer den i ordning,
putsar dess dopsked,
och lär den allt den kan.

Dagen gör sitt bästa med sin lott,
varken tacksam eller missnöjd.
Provar nyfiket det den fått.
Undersöker hur långt resan har nått.

När dagen vaknar är den ny.
Bara fötter trippar blygt.
Golvet las på farfars tid.
Allt det andra ordnar vi.</p>
</section>
<section class="poem narrow" id="6-5">
<h3>6.5 Det lyckliga slutet</h3>
<p class="vers">Vår tids stora, viktiga årtionden
blev inte som de skulle.

Vi nådde inte målen,
och det visste vi nog redan från början.

Vi tappade för mycket längs vägen.
Musklerna tog slut.

Men det lyckliga slutet 
har en tendens att överraska.

Det är kanske dags 
att vi håller utkik efter en skatt nu,
någonstans där vi ännu inte har letat?
Någonstans alldeles nära?
    
Skattens innehåll
är något mycket viktigt.
</p>
</section>
<section class="poem narrow" id="6-6">
<h3>6.6 Gubbefar’ns sång: Ruiner</h3>
<p class="vers">Benen blir långa,
åren blir korta,
de små bara fnittrar förbi.

Jag försöker hålla stormen lugn,
vattnet borta,
och själv göra mitt, i min tid.

Jag ska göra mitt bästa.
Än finns det kraft i mitt timmer.

Men om allt det jag lämnar är ruiner,
ska jag putsa dess pelare fina.
Jag ska märka upp alla små bitar
och lägga dem sida vid sida.
Begrava en kista vid kullen,
när kåken nu vittrar med tiden.
Om allt det jag lämnar är ruiner,
ska jag spara varendaste flisa.

En centimeter,
två centimeter,
kan jag stumt hålla havsytan borta?

En sekundmeter,
– bara en –
kan jag minska på stormvindens styrka?

Jag ska göra mitt bästa.
Än har jag orken och tiden.
    
Och om allt det jag lämnar är ruiner,
ska jag putsa dess pelare fina.
Jag ska märka upp alla små bitar
och lägga dem sida vid sida.
Begrava en kista vid kullen,
när kåken nu vittrar med tiden.
Om allt det jag lämnar är ruiner,
ska jag spara varendaste flisa.

För någon ska hitta
en groda vid dammen,
för någon ska höra
att fågeln finns kvar.
För någon ska känna
doften av bark,
på just samma sätt,
samma sätt som jag.

Om allt det jag lämnar är ruiner,
ska jag gömma en skatt från min tid.
Om allt det jag lämnar är ruiner,
ska jag bädda ett frö däruti.

Benen blir långa,
åren blir korta.
De små bara fnittrar förbi.

Men just den där dan,
vems den än blir.
För den kan jag bädda i hela mitt liv.</p>
</section>
<section class="poem narrow" id="6-7">
<h3>6.7 I framtidens famn</h3>
<p class="vers">Om vi bara är skröpliga gubbar
Och jordnära pliriga gummor
Som vilat för varma och trygga
I doft på en nytvättad kudde
 
Om vi gäspande bara vill komma ikapp
När ångmotorn bultar allt fortare fram
Om vi reder vårt liv bara så som vi kan
Kan vi då få väckas i framtidens famn?
 
Om vi lågmält förlåter det gångna
De forsar som redan har runnit
Om vi har hjärta att frälsa
De människor som redan har funnits

Om vi frikänner bonden som brände sitt land
Och fattar hans spensliga jordiga hand
Och möter hans ögon och säger hans namn
Kan vi få förlåtas i framtidens famn?
 
Om vi från och med nu kan förändra
Om vi lyssnar till handlingens viskning
Trots disets konst att förvilla
Låter mod ge vår skuta en riktning
 
Om vi sträcker vår rädsla på ilsket hav
Möter skräck med mjölksyra, blicken stram
Och utmattat pekar i riktning mot land
Kan vi sen få vila i framtidens famn?</p>
</section>
</section>
</main>
<footer><div>© 2025 Linus Hasselström Langer</div><div><a href="mailto:plh@kth.se">plh@kth.se</a></div>

    
    <div></div></footer>
<button aria-label="Till toppen" class="backtotop" onclick="window.scrollTo({top:0, behavior:'smooth'});">↑ Upp</button>
</body>
</html>
